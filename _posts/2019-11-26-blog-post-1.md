---
title: '古文观止'
date: 2019-11-26
permalink: /posts/2019/11/blog-post-1/
tags:
  - cool posts
  - category1
  - category2
---

<img src='/images/兰亭集序.png'>



This is a sample blog post. Lorem ipsum I can't remember the rest of lorem ipsum and don't have an internet connection right now. Testing testing testing this blog post. Blog posts are cool.

[经典古籍-论历史](https://www.zglscom.com/jdgj/)

[中华古籍全录](http://guji.artx.cn/)

Headings are cool
======

You can have many headings
======

Aren't headings cool?
------

滕王閣序
======
豫章故郡， 洪都新府。 星分翼軫， 地接衡廬。 襟三江而帶五湖， 控蠻荊而引甌越。物華天寶， 龍光射牛鬥之墟； 人傑地靈，徐孺下陳蕃之榻。 雄州霧列， 俊采星馳， 台隍枕夷夏之交， 賓主盡東南之美。 都督閻公之雅望， 棨戟遙臨；宇文新州之懿范， 襜帷暫駐。十旬休假， 勝友如雲； 千里逢迎， 高朋滿座。騰蛟起鳳， 孟學士之詞宗； 紫電青霜，王將軍之武庫。 家君作宰， 路出名區； 童子何知， 躬逢勝餞。

時維九月， 序屬三秋。 潦水盡而寒潭清， 煙光凝而暮山紫。 儼驂騑於上路， 訪風景于崇阿。 臨帝子之長洲， 得仙人之舊館。 層台聳翠，上出重霄； 飛閣流丹， 下臨無地。鶴汀鳧渚，窮島嶼之縈回；桂殿蘭宮，列岡巒之體勢。披繡闥， 俯雕甍， 山原曠其盈視，川澤盱其駭矚。閭閻撲地， 鍾鳴鼎食之家；舸艦迷津， 青雀黃龍之軸。 虹銷雨霽， 彩徹區明。 落霞與孤鶩齊飛， 秋水共長天一色。 漁舟唱晚， 響窮彭蠡之濱； 雁陣驚寒，聲斷衡陽之浦。遙襟俯暢， 逸興遄飛。 爽籟發而清風生， 纖歌凝而白雲遏。 睢園綠竹， 氣淩彭澤之樽； 鄴水朱華， 光照臨川之筆。四美具， 二難並。窮睇眄于中天， 極娛遊於暇日。 天高地迥， 覺宇宙之無窮； 興盡悲來， 識盈虛之有數。望長安于日下，指吳會於雲間。 地勢極而南溟深， 天柱高而北辰遠。關山難越，誰悲失路之人？萍水相逢，儘是他鄉之客。懷帝閽而不見，奉宣室以何年？

嗟乎！ 時運不濟， 命運多舛。 馮唐易老， 李廣難封。屈賈誼于長沙， 非無聖主； 竄梁鴻于海曲， 豈乏明時。所赖君子安貧，達人知命。老當益壯， 甯移白首之心？ 窮且益堅， 不墜青雲之志。 酌貪泉而覺爽， 處涸轍以猶歡。 北海雖賒， 扶搖可接；東隅已逝， 桑榆非晚。 孟嘗高潔， 空懷報國之心； 阮藉倡狂， 豈效窮途之哭！

勃三尺微命， 一介書生。 無路請纓， 等終軍之弱冠； 有懷投筆， 慕宗愨之長風。舍簪笏於百齡， 奉晨昏於萬里。 非謝家之寶樹，接孟氏之芳鄰。他日趨庭， 叨陪鯉對； 今晨捧袂， 喜托龍門。 楊意不逢， 撫淩雲而自惜； 鍾期既遇， 奏流水以何慚？

鳴呼！ 勝地不常， 盛筵難再。 蘭亭已矣， 梓澤丘墟。 臨別贈言， 幸承恩於偉餞；登高作賦，是所望於群公。敢竭鄙誠，恭疏短引。一言均賦， 四韻俱成。 請灑潘江， 各傾陸海雲爾。

滕王高閣臨江渚，佩玉鳴鸞罷歌舞。畫棟朝飛南浦雲，珠簾暮捲西山雨。閒雲潭影日悠悠，物換星移幾度秋。閣中帝子今何在？檻外長江空自流！

岳陽樓記
=======
慶曆四年春，滕子京謫守巴陵郡。越明年，政通人和，百廢俱興，乃重修岳陽樓，增其舊制，刻唐賢今人詩賦於其上，屬予作文以記之。

予觀夫巴陵勝狀，在洞庭一湖。銜遠山，吞長江，浩浩湯湯，橫無際涯；朝暉夕陰，氣象萬千；此則岳陽樓之大觀也，前人之述備矣。然則北通巫峽，南極瀟湘，遷客騷人，多會於此，覽物之情，得無異乎？

若夫霪雨霏霏，連月不開；陰風怒號，濁浪排空；日星隱耀，山嶽潛形；商旅不行，檣傾楫摧；薄暮冥冥，虎嘯猿啼；登斯樓也，則有去國懷鄉，憂讒畏譏，滿目蕭然，感極而悲者矣。

至若春和景明，波瀾不驚，上下天光，一碧萬頃；沙鷗翔集，錦鱗游泳，岸芷汀蘭，鬱鬱青青。而或長煙一空，皓月千里，浮光躍金，靜影沉璧，漁歌互答，此樂何極！登斯樓也，則有心曠神怡，寵辱皆忘，把酒臨風，其喜洋洋者矣。

嗟夫！予嘗求古仁人之心，或異二者之爲，何哉？不以物喜，不以己悲，居廟堂之高，則憂其民；處江湖之遠，則憂其君。是進亦憂，退亦憂；然則何時而樂耶？其必曰：先天下之憂而憂，後天下之樂而樂歟！噫！微斯人，吾誰與歸！

時六年九月十五日 



师说
======

唐代：韩愈
------

古之學者必有師。師者，所以傳道受業解惑也。人非生而知之者，孰能無惑？惑而不從師，其爲惑也，終不解矣。生乎吾前，其聞道也固先乎吾，吾從而師之；生乎吾後，其聞道也亦先乎吾，吾從而師之。吾師道也，夫庸知其年之先後生于吾乎？是故無貴無賤，無長無少，道之所存，師之所存也。

嗟乎！師道之不傳也久矣！欲人之無惑也難矣！古之聖人，其出人也遠矣，猶且從師而問焉；今之衆人，其下聖人也亦遠矣，而恥學于師。是故聖益聖，愚益愚。聖人之所以爲聖，愚人之所以爲愚，其皆出于此乎？愛其子，擇師而教之；于其身也，則恥師焉，惑矣。彼童子之師，授之書而習其句讀者，非吾所謂傳其道解其惑者也。句讀之不知，惑之不解，或師焉，或不焉，小學而大遺，吾未見其明也。巫醫樂師百工之人，不恥相師。士大夫之族，曰師曰弟子雲者，則群聚而笑之。問之，則曰：“彼與彼年相若也，道相似也。位卑則足羞，官盛則近谀。”嗚呼！師道之不複可知矣。巫醫樂師百工之人，君子不齒，今其智乃反不能及，其可怪也欤！

聖人無常師。孔子師郯子、苌弘、師襄、老聃。郯子之徒，其賢不及孔子。孔子曰：三人行，則必有我師。是故弟子不必不如師，師不必賢于弟子，聞道有先後，術業有專攻，如是而已。

李氏子蟠，年十七，好古文，六藝經傳皆通習之，不拘于時，學于余。余嘉其能行古道，作師說以贻之。
